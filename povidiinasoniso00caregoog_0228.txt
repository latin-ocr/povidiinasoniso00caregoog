P. ov1D11 NASONIS
A‘R T 1 s

AMATORIAE

LIBER PRIMUS.

Sr quis in hoc artem populo non novit amandi3
Me legat3 et lecto carmine doctus amet.

Arte citae, veloque rates, remoque moventur:
Arte leves currus, arte regendus ·Amor.

Curribus Automedon, lentisque erat aptus habenis:
Tiphys in Haemonia puppe magister erat.

Me Venus artificem tenero praesecit Amori.
Tiphys et Automedon dicar Amoris ego.

Ille quidem ferus est, et qui mihi saepe repugnet.
Sed puer est ; aetas mollis et apta regi. 10

Phillyrides puerum cithara perfecit Achillem
Atque animos placidii contudit arte feros.

Qui toties socios, toties exterruit hostes,
Creditur annosum pertimuiizse senem.

Quas Hector sensurus erat, poscente magiztro,
Verberibus jussas praebuit ille manus.

AEacidae Chiron, ego sum praeceptor Amoris·
Saevus uterque puer: natus uterque Dea.

Sed tamen et tauri cervix oneratur aratro:
Frenaque magnanimi dente teruntur equi. , 20

Et mihi cedet Amor: quamvis mea vulneret arcu
Pectora, Jactatas excutiatque faces.

Quo me fixit Amor, quo, me violentius ussit3
Hoc melior facti vulneris ultor ero.

